/ /thams cad mkhyen pa rdo rje gdan pa'i bu chen slob brgyud rnams kyi sku bstod bzhugs so/ /oM bde legs su gyur cigmkhas grub rig pa'i glog 'phreng gang yang sngon nas goms
pa'i shugs thob pas/ /gzhung lugs kun la mi 'jigs spobs pa can/ /mkhas mang 'dus pa'i dbus na mngon mtho ba'i/ /yongs 'dzin mkhas pa'i dbang po bstod par bgyi/ /mkhas grub
rnam rgyal rin chen rnam dkar rgyal kun mkhyen brtse yi/ /rin chen cod paN legs bcings nas/ /skal ldan gdul bya smin mdzad pa'i/ /dpal ldan bla ma la phyag 'tshal/ /mang
thos gling pa rgyud sde rgya mtsho'i dbus gnas shing / /rgyal ba rgya mtsho'i thugs kyi sras/ /gdul bya rgya mtsho'i mgon gyur pa'i/ /yon tan rgya mtsho la phyag 'tshal/
/thugs sras kun dga' rgyal po rgyal ba kun gyi mkhyen brtse gcig bsdus pa/ /'gro ba'i dga' tshal dpal 'byor bzang po can/ /gdul bya rnam rol rgyas par 'khrid mdzad pa'i/
/mtshungs med bla ma chen por phyag 'tshal lo/ /rgya ston byang chub dbang rgyal dus gsum rgyal sras byang chub brnyes pa'i lam/ /theg mchog dbang bzhi'i rgyal thabs
la brten nas/ /rim gnyis zab mo'i ngang las mi g.yo ba'i/ /mtshungs med bla ma'i zhabs la phyag 'tshal lo/ /'bras spungs tshe dbang bkra shis tshe dpag med sogs rgyal ba
kun gyi dngos/ /dbang phyug brgyad ldan khyab bdag 'khor lo'i mgon/ /bkra shis

phun tshogs kun stsol yid bzhin nor/ /rje btsun bla ma mchog la gsol ba 'debs/ /'bras bu gling pa nam mkha' don grub nam mkha'i mtha' mnyam 'gro drug pha mar gzigs/ /nges don
bskyed rdzogs lta grub 'bras bu'i chos/ /'gros bzhi thim nas che ba gsum ldan pa'i/ /mkhas grub rin po che la gsol ba 'debs/ /dpal shAkya kun dga' shAkya'i dbang po'i
mkhyen brtse'i nus mthu sogs/ /dbyer med gcig bsdus kun dga' rnam rgyal dpal/ /gdams pa'i mdzod 'dzin byang chub mtshan can gyi/ /thugs kyi sras mchog khyod la phyag 'tshal
lo/ /bde ba can pa kun mkhyen bla ma'i tshogs kyis rjes bzung nas/ /gsung rab mdo sngags kun la sngon sbyangs par/ /rnam dag lung dang rig pa'i 'od zer gyis/ /rgyal ba'i
bstan pa gsal mdzad khyod phyag 'tshal/ /paN chen bde ba'i rdo rje rgyal ba'i gsung rab rgya mtsho chen po las/ /zab don snying po'i nor bu legs blangs te/ /ci 'dod 'gro
la ster mdzad bde ba'i mtshan/ /bka' drin mnyam med rdo rje 'chang la 'dud/ /chos nyid rtogs pa o rgyan rgyal po rgya chen gzhung lugs o rgyan bka' bzhin du/ /legs par
bsgrubs pas rgyal ba rgya mtsho mnyes/ /dpag yas mdzad pa lhun gyis grub pa yi/ /chos kyi rgyal po khyod la phyag 'tshal lo/ /dam chos gling pa ye shes mchog gi rnam rol
rdo rje 'chang / /gsang sngags 'dzin pa'i dbang phyug mkhas pa'i 'phrul/ /'phrin las bzang pos 'gro kun smin grol lam/ /'god mdzad rin chen bla ma'i zhabs la 'dud/ /gling
bstod pa lha dbang bkra shis lhar bcas 'gro ba'i skyabs gcig pu/

/dbang dang rim gnyis zab mo'i 'gros/ /'phrin las rnam bzhis 'gro kun skyongs/ /ye shes lnga ldan la phyag 'tshal/ /mang thos dbang phyug rgyal mtshan mang thos dbang phyug
rgyal mtshan mkhas pa'i rje/ /rgya chen chos kyi mig stong rab yangs pa/ khyod nyid yongs rdzogs thub pa'i bstan pa 'dir/ /mtha' yas 'gro ba'i don mdzad zhabs la 'dud/ /snang
gsal ba sangs rgyas chos dang dge 'dun 'dus pa'i sku/ /legs bshad chos kyi tshangs dbyangs sgrog pa'i gsung / /sgrub pa'i dbang phyug thugs rjes 'gro ba rnams/ /'dren
mchog bla ma dam pa'i zhabs la 'dud/ /rdo rje gling pa rab dkar gangs ri'i khrod 'dir skye dgu yis/ /rab mdzes gtsug gi rgyan gyur sa skya pa'i/ /rab mang lung rig man
ngag du ma'i mdzod/ /rab 'byams bstan pa'i bdag po de la 'dud/ /nam mkha' mdzod rdo rje blo gros bslab gsum rnam dag gser gyi dra bas spras/ /rdo rje theg la blo gros lus
stobs rgyas/ /dri med sangs rgyas bstan pa'i khur 'dzin pa'i/ /yang dag bla ma mchog la gsol ba 'debs/ /gra thang mkhan chen bsod nams rgyal po bsod nams ye shes rgya mtsho
skrun pa'i sku/ /rgyal ba'i gsung rab dbang rgyud mang ngag gter/ /thugs rje chen pos 'gro rnams skyong mdzad pa'i/ /chos rje rin po che la gsol ba 'debs/ /gser gling
pa shAkya bsam 'grub phun tshogs dge legs kun gyi gzhir gyur pa/ /shAkya'i bstan pa dri med rgyas mdzad cing / /bdag sogs bsam don chos bzhin 'grub stsol ba'i/ /chos rje
rin po che la gsol ba 'debs/ /gser gling pa byams shAkya rdo rje thub dbang shAkya'i bstan

pa dri med mkhar/ /legs byas tshul khrims phung po 'od 'byin pa/ /stong nyid snying rje'i zer can kun nas 'phro/ /'gro ba'i mun sel rdo rje 'dzin la 'dud/ /dpal 'byor gling
pa ngag dbang rnam rgyal rnam dag chos sku'i ngang las ma g.yos kyang / /rnam 'phrul gzugs skur rnam rol he ru ka/ /rnam grol lam ston ngag dbang rnam rgyal la/ /rnam dkar
sgo gsum gus pas phyag bgyi'o/ /byang chub rtse pa kun dga' bkra shis kun khyab chos sku'i mkha' klong rab yangs pa/ /dga' bzhi'i dkyil 'khor rgyas pa'i 'od 'phreng gis/
/bkra shis thub bstan pad tshal rgyas pa'i gnyen/ /yongs 'dzin chos kyi nyi ma'i zhabs la 'dud/ /nyi ma gling pa tshul khrims bkra shis thub bstan rtsa lag tshul khrims
'dzin pa la/ /smon 'jug don dam lo tog rgyas mdzad nas/ /rim gnyis bkra shis mchog la 'god mdzad pa/ /rje btsun bla ma'i zhabs la gsol ba 'debs/ /sa skya pa bdag chen a
mes drung gis nyi ma gling pa la bstod pa tshul khrims rgyal mtshan legs bzung nas/ /'gro la bkra shis dpal ster ba'i/ /rdo rje gdan pa chen po yi/ /bstan pa'i gsal byed
la phyag 'tshal/ /rnam mkhyen grong rnam rgyal rgyal mtshan rnam dag sdom pa gsum gyis brgyud gtams shing / /rnam 'dren rig gnas kun la mnga' 'byor ba'i/ /rgyal tshab dam
pa kun dga' rnam rgyal gyi/ /bstan pa'i rgyal mtshan 'dzin la gsol ba 'debs/ /kun bzang rtse pa paN chen bsod nams mchog ldan dpal ldan bsod nams rlabs chen rgyas pa'i
mthus/ /tshul khrims mchog dang ldan pa'i mkhyen brtse yis/ /bstan 'gro'i gnyen gcig mtshungs med bla ma mchog /paN

chen chos kyi rje la gsol ba 'debs/ /nam mkha' mdzod kun dga' blo gros kun dga' rnam rgyal thugs rje'i chu 'dzin las/ /byung ba'i blo gros bdud rtsi'i char chen gyis/ /dpal
ldan rdo rje gdan pa'i bstan pa'i rgyun/ /dbyar gyi mtsho ltar spel mdzad de la 'dud/ /dpon slob rin chen rgya mtsho dkon mchog rin chen gsum gyis byin gyis rlabs/ /drin
can bla ma rnams kyis rjes bzung ba'i/ /bstan 'gro'i dpal gyur rab 'byams chos kyi rje/ /rin chen rgya mtsho'i zhabs la gsol ba 'debs/ /rig 'dzin padma 'phrin las kyis 'phrin
las rnam rgyal pa la bstod pa khyab bdag rdo rje 'chang gi 'phrin las pa/ /phyogs las rnam rgyal gsang chen chos kyi gter/ /dkyil 'khor 'khor lo'i mgon po bla ma mchog
/gsol ba 'debs so byin gyis brlabs tu gsol/ /bu slob rnams kyis 'phrin las pa la bstod pa bla ma yi dam sangs rgyas bzhugs pa'i gnas/ /dam chos dge 'dun chos srung 'dus
pa'i brten/ /'phrin las rnam mang rgyal ba'i bstan 'dzin dpal/ /bzang po 'gro ba'i mgon la gsol ba 'debs/ /rnam mkhyen grong kun dga' bzang po kun mkhyen rgyal ba'i ring
lugs bla na med/ /dga' chen he ru ka yi zlos gar gyis/ /sdom brtson dam pa gsum ldan rdo rje 'dzin/ /dpal ldan skal pa bzang por gsol ba 'debs/ /rnam rgyal bkra shis rnam
dag rgyal ba'i chos phung dri med du/ /bkra shis g.yas su 'khyil ba chos kyi sgra/ /gangs can blo gsal rna bar cher bsgrags pas/ /phan bde'i dga' ston spel la gsol ba
'debs/ /phun tshogs legs byas stong gis bskrun pa'i sku/ /'phags pa

dgyes pa'i tshul khrims lang tsho can/ /bcas dang rang bzhin nyes pas ma gos pa'i/ /gnas brtan chen po khyod la phyag 'tshal lo/ /rdo brag rig 'dzin padma 'phrin las kyis 'bras
bu gling pa la bstod pa ngag gi dbang phyug khyab bdag rdo rje 'dzin/ /o rgyan chos kyi gan mdzod 'dzin mkhas pa'i/ /smin grol gter mdzad bla ma dam pa'i zhabs/ /skal
brgyar brtan zhing chos 'khor skor gyur cig /rig 'dzin padma 'phrin las kyis bde mchog pho brang kun dga' bsam 'grub la bstod pa kun dga'i bstan pa rdo rje theg pa'i chos/
/spyi dang rnal 'byor brgyud kyi gdams pa yis/ /src: 'dir tshig rkang gcig chad/ bskal brgyar mtsho zhing chos 'khor bskor gyur cig /	mkhas grub rin po che gang yang
sngon nas goms pa'i shugs thob pas/ /gzhung lugs kun la mi 'jigs spobs pa can/ /mkhas mang 'dus pa'i dbus su sngon mtho ba'i/ /yongs 'dzin mkhas pa'i dbang po bstod par bgyi/
khyod ni bshes gnyen mkhas mang nyer bsten nas/ /phyi nang chos tshul rgya mtsho'i zab don bcud/ /ngoms par 'doms las 'gro ba'i dpal gyur pa'i/ /mtshungs med bla ma
dam pa de la 'dud/ /rnam dag khrims kyi rwa ba rab brtan zhing / /rlabs chen byang chub spyod pa'i snying stobs can/ /dngos kun bde stong mchog gi rnam rol ba/ /g.yo med
bstan pa'i bdag po de la 'dud/ /rab 'byams rgyud sde rgya mtsho las 'ongs pa'i/ /gsung

rab zab don nor bu'i dga' ston gyis/ /skal ldan gdul bya'i re ba skong mdzad pa'i/ /'dren mchog bla ma dam pa de la 'dud/ /gdod nas rnam dag rang sems chos kyi sku/ /glo bur
dri bcas smin grol myur bde yis/ /gnas gyur sku bzhi'i 'bras bu stsol mdzad pa'i/ /bkrin mnyam med bla ma de la 'dud/ /de ltar cung zad bstod pa'i rnam dkar gyis/ /skye
dang skye bar mgon gyis rjes gzung ste/ /ma lus 'gro ba'i dpal du gyur nas kyang / /rnam mkhyen rdzogs pa'i sangs rgyas thob par shog

